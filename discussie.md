---
layout: page
title: Resultaten & Discussie
---

## Resultaten

Voor het project van het vak Zoeken, Sturen en Bewegen is een simulator van een zombie uitbraak gecreëerd. De resultaten zijn in het volgende filmpje te zien. Hier is de simulator weergegeven met verschillende parameters.


<iframe width="630" height="472" src="https://www.youtube.com/embed/mAW7lbdkLog" frameborder="0" allowfullscreen></iframe>

De groene vakjes representeren een zombie en de roze vakjes representeren een mens. Als er een groep mensen ontstaat wordt deze groep rood. Zo is dus te zien dat als een zombie een mens aanvalt dat deze groen wordt, en dus veranderd in een zombie. Ook is te zien dat als een zombie een groep mensen aanvalt dat deze dan verliest. De donker grijze vakjes representeren een zombie die een mens heeft gezien. Andere zombies in de buurt volgen deze grijze zombies waardoor er een “zwerm” ontstaat. Als er op de linker muisknop wordt geklikt dan kunnen er in de wereld in real time extra mensen geplaatst worden. Hetzelfde geldt voor de rechter muis knop maar dan voor zombies. 


## Discussie

Er is met succes een zombie uitbraak gesimuleerd. Gebruikers kunnen  verschillende parameters zoals het aantal zombies en mensen zelf vooraf instellen. Door dit resultaat kan de onderzoeksvraag beantwoord worden die in de inleiding is gesteld. De onderzoeksvraag luidt:  hoe kan een zombie uitbraak zo realistisch mogelijk gesimuleerd worden. Het antwoord daarop is dat dit gedaan kan worden door een wereld te maken waarin mensen en zombies acties uitvoeren. In deze acties moeten er logische beslissingen genomen worden door mens en zombie om deze simulatie zo realistisch mogelijk te laten lijken. Door verder de parameters aan te passen ontstaat hierdoor een realistische simulatie van een zombie uitbraak.

Een van de deelvragen luidt: hoe intelligentie te implementeren in een mens en zombie door gebruik van code. Naar aanleiding van de resultaten zijn de volgende antwoorden naar voren gekomen. Door realistische  overlevingsstrategieën te bedenken voor de mens kan zo intelligentie worden geïmplementeerd. De mens bijvoorbeeld zoekt naar andere mensen waarmee een groep gevormd kan worden, dit is immers een realistische overlevingsstrategie. Voor de zombie geldt dat er sprake is van een swarming effect als de zombie een mens heeft gezien. Dit betekend dat andere zombies elkaar volgen wanneer een zombie een mens heeft gezien. Ook dit is een realistische strategie die gebruikt wordt door groepen kwaadwillenden in de “echte” wereld. Op deze manier is dus een vorm van intelligentie geïmplementeerd. Al deze strategieën maken gebruik van het feit dat de mens en zombie `zijn omgeving in de gaten houdt, dit heet sensory range. De hypothese dat sensory range een factor speelt in het implementeren van intelligentie is daardoor bevestigd.  

Een andere deelvraag luidt: Welke programmeertaal gebruikt kan worden voor het maken van deze simulatie. Het antwoord daarop is dat wij gebruik hebben gemaakt van de programmeertaal Java. Argument hiervoor is dat ieder ervaring heeft met deze taal en aangezien er maar een week tijd was voor dit project is de keuze te verantwoorden. 

Deze simulator representeert een zombie uitbraak, maar naar onze mening kan dit ook voor andere situaties worden ingezet. Een zombie uitbraak heeft immers veel overeenkomsten met een besmettelijke ziekte. Bij beide kunnen mensen geïnfecteerd raken.  Deze simulatie kan dus met enkele aanpassingen gebruikt worden voor het simuleren van een uitbraak van een besmettelijke ziekte. Een actueel voorbeeld hiervoor is het MERS_virus dat is uitgebroken en dat al 31 mensen het leven kostte.


## Reflectie

Het project is naar onze mening zeer geslaagd. Bijna alle eisen die zijn opgesteld konden worden voldaan. Ook rekening houdend met de zeer korte tijd die beschikbaar was voor dit project. 
Hoewel er soms sprake was van miscommunicatie met betrekking tot gemaakte afspraken verliep de  samenwerking tussen de project leden voorspoedig. Het is helaas niet gelukt om enkele extra’s zoals een zee in de wereld te implementeren. Dit kwam ook door tijdgebrek maar vooral omdat wij geen toegevoegde waarde hiervoor konden vinden. Het was dus niet waard om er veel tijd aan te besteden. Voor toekomstige projecten is het wellicht handig om een duidelijkere planning te maken van de benodigde werkzaamheden. Ook kan een duidelijkere taakverdeling een positieve factor zijn op het resultaat. We merkten dat doordat er geen planning en duidelijke taakverdeling was dat er soms onduidelijkheden ontstonden. Maar al met al zijn wij zeer tevreden.