---
layout: post
title: Dag 3
---

Op dag 2 is het gelukt om de zombie te laten bewegen. Voor dag 3 hebben wij de volgende doelstellingen gemaakt:

* De mens laten bewegen
* Zombie moet mensen kunnen infecteren. Deze mensen veranderen dan in zombies
* Intelligentie toevoegen aan mens en zombie

In eerste instantie was het de bedoeling om de mens alleen vooruit te laten bewegen. Een probleem wat we ondervonden met deze benadering is dat de mens dan altijd naar de rand van de wereld gaat en deze rand dan volgt. Hierdoor ontstaat er een opeenstapeling rechts beneden in de wereld aangezien dit gebied als laatste wordt geüpdatet. 

![Opeenstapeling van objecten rechstonderin van het scherm](https://raw.githubusercontent.com/zombiea-apocalypse-sim/zombiea-apocalypse-sim.github.io/master/public/assets/cornered.png "Opeenstapeling van objecten rechstonderin van het scherm")



Uiteindelijk hebben wij besloten om de mens willekeurig te laten bewegen in een richting om zo verdere problemen te voorkomen. De eerste doelstelling voor deze dag is daarmee behaald. Daarnaast hebben we het update systeem van de wereld aangepast. De update functie werkt nu door de eerste keer links boven te beginnen met updaten en de volgende keer rechts beneden te beginnen, dit voorkomt het probleem van de ophoping van mensen of zombies in een hoek. De eerste doelstelling voor deze dag is hiermee behaald.

Om te implementeren dat zombies mensen kunnen infecteren besluiten wij dat als de zombie op het vakje van de mens komt te staan dat deze dan veranderd in een zombie. Dit systeem werkt niet optimaal want dit gebeurd alleen als de mens geen andere kant meer op kan gaan en daardoor de zombie op het vakje van de mens gaat staan. We zoeken dus naar een betere soort manier om de infectie methode te implementeren. Deze manier zal de volgende dag worden geïmplementeerd.

Wat er ook is toegevoegd in de datastructuur vandaag is de menu.java class. Hierin wordt de interface aangemaakt waardoor de gebruiker zelf de parameters kan veranderen.

Nu het mogelijk is dat zombies mensen kunnen infecteren willen wij een strategie bedenken voor de mensen om toch iets tegen de zombie te kunnen doen. Anders wint immers de zombie altijd en dit is niet realistisch. De bedoeling is dus om de mens slimmer te maken. Een realistische strategie daarvoor is om andere mensen te zoeken en samen een sterkere groep vormen die wel een zombie kan verslaan. We zijn dus van plan om een algoritme te creëren dat de mens zoekt naar andere mensen en als deze groep sterk genoeg is dan kan deze een zombie doden.  Een andere strategie die wij ook willen implementeren is wegrennen van een zombie als deze in de buurt is. 

We beginnen met de implementatie van de strategie om te vluchten. Hierdoor moet er dus een functie geïmplementeerd worden waar de mens dus kan weten als er een zombie in de buurt is. Deze functie noemen we objectSpotted, deze functie kan daarna ook gebruikt worden om andere mensen waar te nemen. Als het object dat wordt gespot gelijk staat aan een zombie dan moet een mens deze ontwijken door een andere richting op te gaan. Deze implementatie is gelukt en hierdoor is er een strategie ontwikkelt dat mensen kunnen vluchten. 

De andere strategie is dat mensen zoeken naar andere mensen om zo een sterke groep te vormen. Het basis principe is dat als een mens een ander mens tegenkomt dat hij dan kijkt of er nog meer mensen zijn in de buurt. Als dit aantal van omringende mensen groter is dan de door ons ingestelde parameter dan stopt deze groep met bewegen en wacht de groep op andere mensen. De volgende stap die wij willen implementeren is dat als een zombie een grote groep tegenkomt dat deze zombie dan doodgaat. Dit zullen wij morgen proberen te implementeren.

Om voor de zombie een soort intelligentie te creëren willen wij dat de zombie altijd het pad van een mens probeert te volgen als deze dichtbij is. Het principe is dat een zombie op een bepaalde range van zichzelf zoekt naar mensen. Dit wordt gedaan door relatief van zichzelf een tile grid af te zoeken. Vervolgens wordt de dichtstbijzijnde tile bepaald, waarna hieruit de beste richting voor een move wordt afgeleid. 

De doelstellingen voor dag 3 zijn min of meer behaald. Een van de verbeterpunten is de infecteer methode, hier willen wij een andere methode voor vinden. Ook willen wij implementeren dat een groep mensen een zombie kan doden. Dit hopen wij de volgende dagen te kunnen bewerkstelligen. 